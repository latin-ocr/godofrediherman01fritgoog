282 DE R. BENTLEIO mstvE EDITIONE TERENTII

sito , ad hunc unum referenda videbunturt, ex quo haec
nascetur sententia: si huic non licet iisdem personis uti,
qui magis ei licet currentes servos scribere P Quod ineptum
esse apparet, quia, quid sibi liceat, non-suo debet, sed
aliorum omnium exemplo ostendere. Quamquam haec
quoque speciosior , quam verior argumentatio foret. Adeo
enim planum cst, de omnibus poetis hic sermonem esse,
ut, sive huic, sive aliis legatur, nemo haec verba aliter
sit accepturus.. Nisi paullo maior, si aliis, quam si huic
legitur , orationis est partium convenientia. Sed huius
‘ convenientiae neglectio tam est propria familiaris sermo-
nis , ut. naturam eius contineat. Itaque vel propter hanc
ipsam negligentiam dubitari potest , an praeferendum sit

21 huic. Est vero aliud , quod mireris a Bentleio‚ qui dili-
gentissime solet ad numeros attendere , non esse animad-
versum. Nam in vulgata scriptura recte quidem et isdem

’ et aliis in ictu est, uti autem extra ictumz sed quis tamen
non sentiat, valde ineleganter hoc uti ita esse collocatum,
ut , quum secunda syllaba elidatur, prima autem eum
teneat locum, in quo brevius pronunciari debeat, totum
verbum prope effugiat et vix aliquod sui relinquat vesti-
gium? Contra, quod in libro Bembino est, plane exau-
diri sinit verbum uti, quod nunc, ubi aliz· abest, recte
sub ictum positum est, pronomine huic, uti debet, deli·-
tescente. Quod si huius libri scriptura ad familiaris ser-
monis consuetudinem valde est accommodata, ad nume-
ros autem etiam aliquanto, quam vulgata , elegantiort
recte dubitari poterit, an sit praeferenda. Quumque haec
dubitatio eo redeat ‚ ut quaeratur, utra lectio facilius ab
interpretibus ac librariis proficisci potuerit, non obscu-
rum esse arbitror, si aliis scriptum fuisset a Terentio,
non posse idoneam caussam inveniri, quare quis, quod
sponte intelligebatur, etiam Terentium his aliis compre-
hendi adnotaverit. At si ille huic scripserat , et tamen
in sequentibus non de hoc solo, sed de ‘aliis quoque
poetis omnibus loquebatur, recte potuit observari, quum
huic diceret, omnino eum intelligere poetas alios, quam
quiiam personisvillis usi fuissent.

