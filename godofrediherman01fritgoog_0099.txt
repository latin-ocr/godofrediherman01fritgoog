PERSIS. 93

cladis a Persis acceptae ,eo depingere , quod nniversam
eorum civitatem afflictam ostenderet. Nam si quis recte
omnem fabulam consideraverit ‚ fatendum erit, specie
eam, non re differre ab illo genere ‚ quod recentioribus .
monodrama vocare placuit. Quae enim introducuntur
personae , tantum abest ut studiis , consiliis , factis sibi ιιι-
vicem renitantur ‚ quo ex conflictu , ut solitum est, postre-
mo iustus quidam eventus prodeat, ut magis omnes idem
agant, et proinde, quod quidem ad actionem attinet,
omnes una persona sint. Quin si singulorum conditionem
respicias , facile adducaris, ut id non casu , sed consilio
factum dicas. Est enim is adhibitus personarum delectuS,
ut nihil ad imaginem universae civitatis deesse videatur.
Populum chorus , regiam maiestatem Atossa , exercitum
nuncius , ducem dux ipse idemque rex Xerxes , denique
vatem , quod genus dignatione secundum regem, ‘auctori-9
tate saepe prius , omnino autem dimidia pars imperii est,
Darius repraesentat: quos omnes quum ‚afflictos lugen-

. tesque videmus ‚ ecqua potest maior fingi aut illustrior

 

species moeroris per omnes universae civitatis partes dif-
· fusi?r Igitur si detracta colloquentium personarum fictione
rem ipsam spectamus , civitatem Persarmn videmus initio
de eventu belli sollicitam , mox re comperta consternatam,
deinde ab diis auxilium petentem , denique accepto dei
responso , adspectu redeuntium in effusum luctum erum-
pentem. A tali vero consilio chorus , qui non ex Persis
esset ‚ ita abhorrebat , ut, si poeta Phrynichi exemplo
Phoenissas mulieres introduxisset, omnis illa universae
civitatis imago interitura fuisset. Quin sapienter ne Per·-
sicas quidem mulieres „adhibendas putavit , quod civitatis
vicem sustinere virorum potius est, quam mulierum. Quod
contra ne femineus sexus abesset ab illa universae civi-
tatis specie, rprudenter tum eo cavit, quod feminam in*-
troduxit, quae =absente rege imperium administrare vi-
deretur, tum haud temere toties per chorum repeti
fecit mentionem matrum et coniugum , filiis et maritis
orbatarum.

Sed videamus' lam, qua arte in singulis partibus fa-

