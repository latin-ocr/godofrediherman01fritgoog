DE LEGIBvs QVIBVSDAM SVBTILIO-
Rmvs sERMOle HoMERlcl mssER-
TATIO PRIMA ἢ.

w

SHomerum quemadmodum facillimus est ad intelligendum
inter scriptores Graecos, lta idem iure habetur difficilli-
mus. Nam si quis :5¹¹ universum quaerat, quae quoque
in loco eius mens sit, nihil illo simplicius , nihil planius
fingi potest3 sin vero accuratius singula pervestiget, neque
eum temere aut voces ponere nihil significantes ‚ aut ver— Ι
borum tempora modosque confundere existimet, tam va—.
ria est, tamque implicata eius oratio , ut vix initium inqui-
rendi, nedum finem invenias. Nec mirum. Sermo enim
liberior, nec dum aut artis quibusdam praeceptis forma-
tus, aut, ut postea factum ‚ usu huc vel illuc inclinante
constrictus coarctatusque ‚ plurimas habet et perquam
subtiles notionum enunciationumque rationes: quas qui-
dem cognovisse, recteque perspectas habere, tanto magis
est necessarium, quod omnis recentiorum sermo ex his quasi
radicibus effloruit. Quamobrem qui grammaticam Ho-
mericam ‚ quae quidem et plena sit, et erroribus vacua,
condiderit, eum propemodum universae ling-uae⁸ Graecae
naturam, rationemque explicuisse dixerim. At nimirum
,hoc aliquanto difficilius est, quam visum est nuper Frider.

 

¹⁸¹) Edita, est a. 1812,

